Åkallan

O musa! Min skum-födda syster!
Du enda gud, till hvars altare
jag tror och offrar.
Du, som med sköldmöernas blek-blå öga
och kindernas rosor
ser än i dag så vacker och ung ut
som du såg ut i Hellas' dagar.
I dina svala vinddrags och källors grotta
har min själ sitt hem.
Du är det gröna
löfven utan, den dufvande skuggan
och den hvita blomman.

Du är det sköna
Ifrån min vagga fram mot grafven.
Du kom mig emot redan då jag var barn
och stod med snöhvitt bröst och bar
och lyfte upp mig hälft mot solen
och sade: Se!
Se, alla riken äro dina!
Ty den som älskar mig, han vinner
den eviga ungdoms hemlighet.
