Domens dag

När domens dag kommer,
när himlen öppnas
och englarne stiga ned,
när de döda uppstå från sina grafvar
och alla samlas för domen —

Hvad skall då domen bli?
Hvem skall då frias
och hvem skall fördömas?

Säg mig: Den som älskade mycket,
skall han fördömas för sina synder,
eller skall han frias för sin kärlek?

Säg mig: Den som led mycket,
skall han få lön för sina plågor,
eller skall han straffas för sitt klagande?

Jag vet ej hvad domen blir.
Men ett vet jag:
att kärleken är större än domen,
och att barmhertigheten
är större än rättvisan.
