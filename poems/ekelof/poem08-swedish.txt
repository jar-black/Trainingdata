En verklighet (drömd)

Jag drömde om en trädgård
full av blommor utan namn.
Jag gick där under träden
vars löv var genomskinliga
och bakom varje blad
såg jag en annan trädgård,
oändligt många trädgårdar
staplade inuti varandra
som dockor av trä.

Och längst inne, bakom allt,
fanns trädgården jag sökte:
den som inte längre var en dröm,
den som var verkligare än verkligheten.