Bomullsvisa

Det finns ett land som heter Bomull.
Där faller aldrig någon snö.
Där går plantageägarna fram
och vrider svetten ur sitt skägg.

Där lyser solen varje dag
den lyser till och med på natten.
En svart man sjunger vid ett dike.
Han sjunger slavblues om sitt liv.

Och ur hans svarta livs bomull
kommer de vita skjortorna fram,
de vita lakanen i de vita husen,
och ur hans svarta blues kommer jazzen.

Så går han bort till andra diken
med hacka, spade och med såsäck.
Och han planterar bomull åt
de vita skjortorna i världen.